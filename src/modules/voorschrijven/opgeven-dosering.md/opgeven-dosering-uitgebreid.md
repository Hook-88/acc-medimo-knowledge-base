---
title: "Opgeven dosering: Uitgebreid"
category: Voorschrijven
order: 2
articleType: web
tags:
  - extern
  - geleverd
  - andere
  - voorschrijver
---

In de weergave **Uitgebreid** kun je hetzelfde als in de weergave **Regulier** met daarbij de volgende voorschrijf opties:

- Afwijken van de standaardtoedientijden.
- Toedienroute aanpassen.
- Voorschrift markeren als Andere voorschrijver en/of Extern geleverd.

## Afwijken van standaardtoedientijden

In deze weergave wordt getoond wat de toedientijden zijn en kunt u die desgewenst aanpassen. Daarnaast kunt u in deze weergave maximaal zes toedientijden opgeven.

![Dosering uitgebreid - Toedientijden omlijnd](/uploads/uitgebreid-toedientijden-omlijnd.png "Dosering uitgebreid - Toedientijden omlijnd")

## Toedienroute

Ook kunt u in de weergave uitgebreid de toedienroute aanpassen. Deze wordt overgenomen uit het formularium. Is er géén eenduidige toedienroute en is deze niet vastgelegd in het formularium, dan bent u verplicht hier een toedienroute te selecteren. Ook gebruikt Medimo de toedienroute om te bepalen of in de toedienregistratie gevraagd wordt om de plaats van toediening op te geven.

![Dosering uitgebreid - Toedienroute omlijnd](/uploads/uitgebreid-toedienroute-omlijnd.png "Dosering uitgebreid - Toedienroute omlijnd")

## Andere voorschrijver

Voorschriften kunnen worden gekenmerkt als **Andere voorschrijver**. Met dit kenmerkt geeft u aan dat u niet verantwoordelijk bent voor dit voorschrift, maar deze wel invoert om het dossier (de status) compleet te maken.

![Dosering uitgebreid - Andere voorschrijver omlijnd](/uploads/uitgebreid-andere-voorschrijver-omlijnd.png "Dosering uitgebreid - Andere voorschrijver omlijnd")

Een aantal praktijkvoorbeelden om het voorschrift te kenmerken als Andere voorschrijver zijn:

- Iemand komt in een verpleeghuis in verband met breuk van de heup. Die krijgt bloedverdunning en pijnmedicatie betreffende zijn/haar heup. Stel dat deze persoon ook COPD-er is met dure long medicatie, dan zou die long medicatie externe voorschrijver kunnen zijn.
- Psychiater schrijft specifieke medicatie voor wat andere artsen niet doen en vice versa.

Medicatie met het kenmerk Andere voorschrijver kan niet worden besteld met een ambulant/polirecept.

## Extern geleverd

Het kan voorkomen dat de cliënt medicatie gebruikt waarvan zijzelf of hun familie verantwoordelijk is voor de levering. Met andere woorden, de apotheek die normaal gesproken medicatie verstrekt, is niet verantwoordelijk voor het verstrekken van dit specifieke medicijn. Om verwarring te voorkomen en te voorkomen dat de apotheek per ongeluk dit medicijn verstrekt, moet het verzoek worden aangeduid als **Extern geleverd**.

![Dosering uitgebreid - Extern geleverd omlijnd](/uploads/uitgebreid-exter-geleverd-omlijnd.png "Dosering uitgebreid - Extern geleverd omlijnd")

Medicatie met dit kenmerk kan niet worden besteld via herhaalaanvraag.
